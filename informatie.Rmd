---
title: "**Informatiebrief**"
output: 
  html_document:
    toc: false
    toc_float: true
    collapsed: false
    number_sections: false
    toc_depth: 1
---
<br>  
  

  
  
## voor deelname aan het wetenschappelijke onderzoek: 
## *Krachtig RSC!*
  

----

<br>

# **1a. Introductie**
Dit onderzoek wordt uitgevoerd door de afdelingen Sociologie en Orthopedagogiek: Leren en Ontwikkeling van de Radboud Universiteit, met onderzoeksleiders Rob Franken, dr. Hidde Bekhuis en prof. dr. Jochem Tolsma. Het doel van dit onderzoek is om inzicht te krijgen in hoe, onder andere, het gebruik van (online) fitness-apps, kan aanzetten tot blijvende sportdeelname.


<br>

# **1b. Het onderzoek**
Jij start met een cursus Krachttraining bij het Radboud Sportcentrum. We willen je vragen om gedurende deze cursus - ongeveer 8 weken - gebruik te maken van de fitness-app *Final Surge*. We vragen je om je trainingsactiviteiten bij te houden, in een virtueel logboek. Daarnaast kan het zijn dat je wordt gevraagd om je activiteiten te delen met de andere deelnemers aan de cursus. Bovendien kan het zijn dat je trainingsactiviteiten van je mede-cursisiten te zien krijgt. 

Voordat je begint met het bijhouden van het logboek, vragen we je om een korte (online) vragenlijst in te vullen. Hierin vragen we je onder andere naar je voorgaande ervaring met sport apps, naar je trainingsverleden, en je huidige motivaties om te sporten/trainen.

Na afloop van de cursus leggen we je graag nogmaals een korte vragenlijst voor, waarin we je vragen om het gebruik van de app te evalueren. 

Dit onderzoek is onafhankelijk getoetst door de Ethiek Commissie Sociale Wetenschappen (ECSW) van de Radboud Universiteit, en er is formeel geen bezwaar tegen dit onderzoek.

<br>

# **2a. Gebruik van je persoonsgegevens**
Voor het huidige onderzoek is het nodig om de over jou verzamelde gegevens door het Radboud Sport Centrum (RSC) te gebruiken. Het gaat daarbij om het aantal ticketuren, cursussen en fitnessbezoeken. Verder is het nodig dat je persoonsgegevens worden verzameld en gebruikt. Het gaat om je e-mailadres en je studenten- (S-) nummer. Deze gegevens worden gebruikt om jouw vragenlijstgegevens te koppelen aan de RSC-gegevens, en om je te kunnen benaderen voor de tweede vragenlijst van dit onderzoek.
In het toestemmingsformulier word je gevraagd om toestemming te geven voor het verzamelen, gebruiken en bewaren van bovengenoemde gegevens. Als je hier niet mee instemt, kun je niet deelnemen aan het onderzoek.

<br>

# **2b. Vertrouwelijkheid van je gegevens en gegevensverwerking**
De informatie die je verstrekt ten behoeve van het onderzoek wordt zorgvuldig behandeld en is alleen toegankelijk voor de onderzoeksleiders. Persoonsgegevens die wij tijdens het onderzoek over je verzamelen, blijven vertrouwelijk. Om je privacy te waarborgen slaan we je persoonsgegevens gecodeerd/gepseudonimiseerd op. Dat betekent dat je naam en andere gegevens die jou direct kunnen identificeren apart van de onderzoeksgegevens worden bewaard. Alleen middels een code of proefpersoonnummer is te achterhalen welke onderzoeksgegevens bij welke persoon horen. De link tussen gegevens die jou direct kunnen identificeren en de overige onderzoeksgegevens wordt opgeslagen in een geëncrypt sleutelbestand. Alleen de onderzoeksleiders hebben toegang tot deze informatie. In rapporten en publicaties over het onderzoek worden alleen je geanonimiseerde onderzoeksgegevens vermeld.

<br>

# **2c. Bewaartermijn van je gegevens**
Nadat jij de tweede vragenlijst hebt ingevuld, na afloop van de cursus (rond week 8), wordt een geanonimiseerde versie van de gegevens uit dit onderzoek gedeponeerd. Dit betekent dat je niet (meer) te identificeren bent op basis van je persoonlijke gegevens. Je kunt op elk moment je toestemming om benaderd te worden intrekken, of verzoeken om je persoonlijke data te laten verwijderen, zonder opgaaf van redenen. Neem hiervoor contact op met de onderzoeksleiders (rob.franken@ru.nl). Dan zullen we de gegevens die je reeds hebt verstrekt verwijderen. Echter, nadat een geanonimiseerde dataset gedeponeerd is, is het niet meer mogelijk om data te verwijderen, aangezien deze alleen nog anoniem bewaard blijft. Wij weten dan dus niet meer welke onderzoeksgegevens bij jou horen. De geanonimiseerde gegevens uit dit onderzoek zullen openbaar worden gemaakt via (DANS EASY).

<br>


# **3. Vrijwillige deelname**
Je deelname aan dit onderzoek is geheel vrijwillig. Als je besluit om niet deel te nemen aan dit onderzoek heeft dit geen nadelige gevolgen voor je. Ook tijdens het onderzoek heb je altijd het recht om je toestemming in te trekken en je deelname te beëindigen. Ook dit heeft geen nadelige gevolgen.

<br>

# **4. Vergoeding of opbrengst**
Je deelname aan dit onderzoek wordt erg op prijs gesteld. De kennis die we vergaren op basis van jouw deelname helpt het Radboud Sportcentrum en andere organisaties om interventies of programma’s te ontwikkelen waarmee een blijvend actieve leefstijl kan worden gepromoot. Om deelnemers te bedanken, ontvangen ze (1) een bol.com waardebon t.w.v. 5 euro na het (volledig) invullen van de eerste vragenlijst en het (volledig) voltooiien van de aanmeldprocedure van Final Surge. We zijn er vooral bij gebaat als jij gedurende de cursus je activiteiten trackt, en je ervaringen met ons deelt. Daarom willen we je een een bol.com waardebon t.w.v. 10 euro aanbieden als blijkt dat je je activiteiten hebt getrackt en als je de tweede vragenlijst invult. 

<br>

# **5. Contactinformatie **
Bij vragen, opmerkingen of zorgen over deze studie, kun je contact opnemen met de verantwoordelijke onderzoeker: Rob Franken (Radboud Universiteit Nijmegen, afdeling Sociologie; rob.franken@ru.nl).

<br> 

# **6. Afsluiting **
Met sportieve groet,

<br>

Rob Franken

Dr. Hidde Bekhuis

Prof. dr. Jochem Tolsma

<br>

----